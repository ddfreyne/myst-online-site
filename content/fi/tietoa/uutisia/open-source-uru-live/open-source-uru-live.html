<p>Shorah Cyan-fanit,</p>

<p>Kuten varmaan tiedätte, Cyanin tilanne ei ole kohentunut "resurssien" suhteen. Työskentelemme yhä pienien projektien parissa (kuten iPhone/iPod Touchilla pelattava Myst), ja näyttää siltä, että lähitulevaisuudessa pystymme keskittymään vain täysin rahoitettuihin projekteihin.</p>

<p>Silti, kukaan meistä Cyanissa eikä kukaan, joka on ikinä ollut mukana luomassa ja rakentamassa unelmaa nimeltä Uru Live (alias Mudpie, Untìl Uru, Myst Online: Uru Live ja <abbr class="acronym" title="Myst Online Restauratie-experiment">MORE</abbr>), voi yksinkertaisesti antaa sen kuolla! (Omat määritelmäni: "Uru Live" on se alkuperäinen virtuaalimaailma-unelma ja Myst Online on sen nykyinen toteutus.)</p>

<p>Joten, Cyan on päättänyt tarjota Myst Onlinen faneilleen julkistamalla sen palvelimien, asiakaskoodin ja työkalujen lähdekoodin avoimena lähdekoodi projektina. Me tulemme myös ylläpitämään palvelinta Myst Onlinea varten. <abbr class="acronym" title="Myst Online Restauratie-experiment">MORE</abbr> on yhä mahdollinen, mutta vain fanien avulla.</p>

<p>Tämä kaikki on hiukan pelottavaa Cyanille, sillä emme ole koskaan aiemmin antaneet tuotteemme vaeltaa villinä ja vapaana. Mutta olemme panostaneet Uru Liveen niin paljon, ja se on koskettanut niin monia, ettemme voineet antaa sen vain kuihtua ja kuolla pois. Toivomme yhä, että jonain päivänä pystymme tuottamaan uutta sisältöä Uru Liveen ja/tai työstämään seuraavaa Uru Liveä.</p>

<p>Tämä on hieman pelottavaa myöskin faneille. Ymmärrämme, että tämä voisi muuttaa Uru Liven villiksi länneksi ja johtaa sen pirstaloitumiseen moneksi erilliseksi Myst Online palvelimeksi. Toivomme kuitenkin, että joukko omistautuneita tosifaneja (jos luet tätä, todennäköisesti olet yksi heistä) auttaisi luomaan yhden turvallisen ja varman palvelinverkoston (monta palvelinta ympäri maailman yhteistyössä keskenään), jossa kaikki voivat tehdä tutkimusmatkoja ja elää Uru Livessä.</p>

<p>Olemme melko vakuuttuneita siitä, että vapauttamalla Myst Onlinen tulemme näkemään myös miellyttäviä yllätyksiä. Fanimme ovat aina olleet hyvin innovatiivisiä, kekseliäitä ja neuvokkaita.</p>

<p>Tämä kaikki tapahtuu todennäköisesti vaiheittain, mutta toivomme saavamme ensimmäisen vaiheen valmiiksi mahdollisimman pian. Tarkempia yksityiskohtia tulossa myöhemmin.</p>

<p>Shorah Cyan-fanit,</p>

<p>Kuten varmaan tiedätte, <i>Cyan</i>in tilanne ei ole kohentunut "resurssien" suhteen. Työskentelemme yhä pienien projektien parissa (kuten iPhone/iPod Touch:lla pelattava Myst), ja näyttää siltä, että lähitulevaisuudessa pystymme keskittymään vain täysin rahoitettuihin projekteihin.</p>

<p>Silti, kukaan meistä <i>Cyan</i>issa eikä kukaan, joka on ikinä ollut mukana luomassa ja rakentamassa unelmaa nimeltä <i>Uru Live</i> (alias <i>Mudpie</i>, <i>Untìl Uru</i>, Myst Online: Uru Live ja <abbr class="acronym" title="Myst Online: Restoration Experiment">MORE</abbr>), voi yksinkertaisesti antaa sen kuolla! (Omat määritelmäni: “<i>Uru Live</i>” on se alkuperäinen virtuaalimaailma-unelma ja <i>Myst Online</i> on sen nykyinen toteutus.)</p>

<p>Joten, Cyan on päättänyt tarjota <i>Myst Online</i>n faneilleen julkistamalla sen palvelimien, asiakaskoodin ja työkalujen lähdekoodin avoimena lähdekoodi projektina. Me tulemme myös ylläpitämään palvelinta <i>Myst Online</i>a varten. <abbr class="acronym" title="Myst Online: Restoration Experiment">MORE</abbr> on yhä mahdollinen, mutta vain fanien avulla.</p>

<p>Tämä kaikki on hiukan pelottavaa <i>Cyan</i>ille, sillä emme ole koskaan aiemmin antaneet tuotteemme vaeltaa villinä ja vapaana. Mutta olemme panostaneet <i>Uru Live</i>en niin paljon, ja se on koskettanut niin monia, ettemme voineet antaa sen vain kuihtua ja kuolla pois. Toivomme yhä, että jonain päivänä pystymme tuottamaan uutta sisältöä <i>Uru Live</i>en ja/tai työstämään seuraavaa <i>Uru Live</i>ä.</p>

<p>Tämä on hieman pelottavaa myöskin faneille. Ymmärrämme, että tämä voisi muuttaa <i>Uru Live</i>n villiksi länneksi ja johtaa sen pirstaloitumiseen moneksi erilliseksi <i>Myst Online</i> palvelimeksi. Toivomme kuitenkin, että joukko omistautuneita tosifaneja (jos luet tätä, todennäköisesti olet yksi heistä) auttaisi luomaan yhden turvallisen ja varman palvelinverkoston (monta palvelinta ympäri maailmaa yhteistyössä keskenään), jossa kaikki voivat tehdä tutkimusmatkoja ja elää <i>Uru Live</i>ssä.</p>

<p>Olemme melko vakuuttuneita siitä, että vapauttamalla <i>Myst Online</i>n tulemme näkemään myös miellyttäviä yllätyksiä. Fanimme ovat aina olleet hyvin innovatiivisiä, kekseliäitä ja neuvokkaita.</p>

<p>Tämä kaikki tapahtuu todennäköisesti vaiheittain, mutta toivomme saavamme ensimmäisen vaiheen valmiiksi mahdollisimman pian. Tarkempia yksityiskohtia tulossa myöhemmin.</p>

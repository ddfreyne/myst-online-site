<p>Pahoittelemme pitkää hiljaisuutta. Asiat ovat muuttuneet nopeaan tahtiin näinä epätavallisina aikoina.</p>

<p>Vaikka <abbr class="acronym" title="Myst Online Restauratie-experiment">MORE</abbr> Uru Liven kehitys on edistynyt (uusi tilijärjestelmä on viittä vaille valmis!), minun on, ikävä kyllä, ilmoitettava, että ulkopuolisista tekijöistä johtuen olemme joutuneet hyllyttämään tämän projektin toistaiseksi.</p>

<p><abbr class="acronym" title="Myst Online Restauratie-experiment">MORE</abbr>-projektilla ei ollut omaa rahoitusta, vaan se ratsasti muiden hankkeiden siivellä. Valitettavasti yksi tärkeimmistä Cyanin tulonlähteistä keskeytyi yllättäen. Merkittävä, joskaan ei suoranainen, syy siihen on Wall Streetin vaikeudet.</p>

<p>Meillä ei ole muuta vaihtoehtoa, kuin hyllyttää tämä projekti. <abbr class="acronym" title="Myst Online Restauratie-experiment">MORE</abbr> Uru Liven lopullinen tulevaisuus tullaan päättämään seuraavien kuukausien aikana. Jos, tai kun, varoja on jälleen käytettävissä, tulemme määrittelemään uuden toimintasuunnitelman.</p>

<p>Tällä hetkellä Cyanin uutena tavoitteena on keskittyä ainoastaan täysin rahoitettuihin projekteihin. Yksi niistä on iPhone/iPod Touch:lla pelattava Myst, mikä edistyy varsin hyvin.</p>

<p>Kiitos meiltä kaikilta Cyanista tuestanne.</p>

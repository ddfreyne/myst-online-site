<p>Shorah fan della Cyan,</p>

<p>Come probabilmente sapete, la situazione della Cyan non è migliorata sul fronte delle "risorse". Continuiamo a lavorare su piccoli progetti (incluso Myst per l'iPhone/iPod Touch) e per il prevedibile futuro sembra che saremo in grado di concentrarci solo su progetti che sono completamente finanziati.</p>

<p>Comunque, nessuno di noi alla Cyan e tutti quelli che hanno mai lavorato alla creazione e costruzione del sogno chiamato Uru Live (conosciuto anche come Mudpie, Untìl Uru, Myst Online: Uru Live e <abbr class="acronym" title="Myst Online: Restoration Experiment">MORE</abbr>) può semplicemente lasciarlo morire! (Mia definizione: "Uru Live" è il sogno originale del mondo virtuale. E "Myst Online" è l'implementazione corrente di Uru Live.)</p>

<p>Quindi la Cyan ha deciso di rendere Myst Online disponibile ai fan rilasciando il codice sorgente per i server, i client e gli strumenti per Myst Online come progetto Open Source. Ospiteremo anche un data server con i dati per Myst Online. <abbr class="acronym" title="Myst Online: Restoration Experiment">MORE</abbr> è ancora possibile ma solo con l'aiuto dei fan.</p>

<p>Tutto questo è un po' spaventoso per la Cyan perchè questa è un area in cui non siamo mai andati, lasciare un progetto libero di aggirarsi nella giungla. Ma ci abbiamo messo così tanto in Uru Live, e ha toccato così tanta gente, che non possiamo semplicemente lasciarlo appassire e morire. Abbiamo ancora delle speranze che un giorno saremo in grado di fornire nuovi contenuti per Uru Live e/o lavorare sul prossimo Uru Live.</p>

<p>Tutto questo è anche un po' spaventoso per i fan. Sappiamo che potrebbe diventare il "selvaggio west" e portare a molti Myst Online fratturati e server diversi. Ma noi speriamo, con l'aiuto di un nucleo di fan dedicati (se stai leggendo questo probabilmente sei tu), che possa essere creato un set di server di Myst Online sicuri (molti server da tutto il mondo che lavorano insieme come uno solo) che permetterà alla gente di esplorare e vivere in Uru Live.</p>

<p>Siamo anche abbastanza sicuri che rilasciare Myst Online risulterà in qualche bella sorpresa per noi. I nostri fan sono sempre stati innovativi, creativi e pieni di risorse!</p>

<p>Questo rilascio probabilmente verrà raggiunto a piccoli passi, ma speriamo di avere tutto pronto per il primo passo molto velocemente. Sicuramente seguiranno altri dettagli.</p>

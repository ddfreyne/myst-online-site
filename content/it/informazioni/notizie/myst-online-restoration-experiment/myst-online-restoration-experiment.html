<p>Shorah,</p>

<p>Abbiamo delle buone notizie. GameTap e Cyan Worlds sono arrivati a un accordo che farà tornare i diritti di Myst Online alla Cyan Worlds! Siamo molto eccitati, ma allo stesso tempo, ci sono alcuni ostacoli da superare. La Cyan Worlds sta attualmente lavorando con una capacità ridotta. Non siamo in una posizione in cui possiamo avere molte risorse e personale per riportare indietro Myst Online immediatamente. Ma abbiamo un piano, e vorremmo rendervi—nostri fan e supportatori—partecipi di tutto questo.</p>

<p>ovete prima di tutto capire che questa mappa è ipotetica e dinamica—ma è un punto d'inizio. Non ci sono garanzie che potremo conseguire tutte queste pietre miliari, ma sono qualcosa su cui discutere, fare aggiustamenti e cancellare. Dobbiamo anche menzionare che questa mappa comprenderà molto probabilmente qualche minima tassa di iscrizione—qualcosa attorno ai 25$ (US) per sei mesi. (La cifra potrebbe cambiare.) Non stiamo cercando di guadagnare nulla a questo punto—ma dobbiamo coprire alcuni dei costi. (Alcune tasse addizionali potrebbero aggiungersi per alcuni contenuti futuri della Cyan, per il possesso degli shard, ecc.)</p>

<p>Dovete sapere che attualmente questa mappa non comprende nessun nuovo contenuto da parte della Cyan. Il piano è quello di far iniziare la creazione di contenuti—l'Arte—a voi. Inoltre le Gilde stesse inizieranno a esercitare autorità nel monitorare, approvare, comunicare, ecc.</p>

<p>Per ora, guardate e partecipate sui <a href="/forums/">forum di Myst Online: Uru Live</a>. Questo sarà un ottimo posto per trovare aggiornamenti - così come la <a href="http://www.guildofmessengers.com/" lang="en">Guild of Messengers</a> (<i>Gilda dei Messaggeri</i>) e i loro affiliati. Considerate anche di unirvi a una Gilda.</p>

<p>E visto che pensiamo che tutti noi abbiamo bisogno un po' di leggerezza per combattere le continue frustate della morte e resurrezione di Myst Online, abbiamo deciso di chiamare temporaneamente questo piano di resurrezione—Myst Online: Restoration Experiment (Myst Online: Esperimento di Restaurazione) (<abbr class="acronym" title="Myst Online Restoration Experiment">MORE</abbr>) come in <i lang="en">"We want MORE!"</i> (Noi vogliamo di più, in inglese).</p>

<p>Grazie ancora per così tanto supporto!</p>

<p>Il team <abbr class="acronym" title="Myst Online Restoration Experiment">MORE</abbr></p>

<h3>Mappa di MORE</h3>

<p>I server di <abbr class="acronym" title="Myst Online Restoration Experiment">MORE</abbr> verranno riavvati. Saranno mantenuti dalla Cyan e funzioneranno su macchine che sono di proprietà o in affitto dalla Cyan. Il software e gli assetti del gioco saranno come erano quando il gioco è stato chiuso sui server GameTap. Comunque, tutti gli account e gli avatar dai server GameTap non saranno disponibili e dovranno essere ricreati.</p>

<p>Ci sarà una ristrutturazione di MystOnline.com per adattarlo alla nuova direzione di <abbr class="acronym" title="Myst Online Restoration Experiment">MORE</abbr>. Includendo i forum e le sue politiche.</p>

<p>Il rilascio del Plasma Plug-in per 3DS Max per creare contenuto per <abbr class="acronym" title="Myst Online Restoration Experiment">MORE</abbr>. Rilascio del codice sorgente per il plug-in (solo) alla <a href="http://www.guildofwriters.com/" lang="en">Guild of Writers</a> (<i>Gilda degli Scrittori</i>). Questo permetterà una più facile creazione dei tool dei fan così come l'essere in grado di usare quello che usava la Cyan per creare contenuto per Myst Online.</p>

<p>La <a href="http://www.guildofmaintainers.org/">Guild of Maintainers</a> (<i>Gilda dei Mantenitori</i>) (in congiunzione con la <i>Gilda degli Scrittori</i>) agirà da agente per approvare contenuto creato dagli utenti per <abbr class="acronym" title="Myst Online Restoration Experiment">MORE</abbr>.</p>

<p>Creare metodi e processi per testare il contenuto creato dai fan per <abbr class="acronym" title="Myst Online Restoration Experiment">MORE</abbr>. Come questo funzionerà non è ancora stato determinato ma è cruciale per i contenuti creati dai fan. Poi un processo sarà creato per portare il contenuto finale approvato e testato dalla Guild of Maintainers (Gilda dei Mantenitori) verso il server principale per tutti gli utenti.</p>

<p>Rilasciare i codici binari per alcuni server front-end da far funzionare su alcuni server dei fan (front-end shards). Questi server dei fan dovranno essere registrati con il server Cyan e aiuteranno ad alleviare problemi di banda. Questi processi front-end saranno limitati ai game server e ai file server. Tutte le autenticazioni e i database degli avatar saranno ancora gestiti dai server Cyan. In questo modo un'utente necessita di un solo account con tutti i suoi avatar, non importa a quale front-end shard si connette. Come dato di fatto, l'accesso a un front end shard sarà invisibile per gli utenti, e potrebbero anche non sapere (o non interessarsi) su quale stanno giocando.</p>

<p>Creare processi e rilasciare aggiornamenti dei codici binari agli shard front-end così che i possessori degli shard possano ospitare istanze specifiche di un'Era (come un particolare Quartiere) e essere in grado di controllare gli stati dell'istanza. Gli utenti finali non dovranno fare niente di speciale tranne che collegarsi a quell'Era e saranno indirizzati allo shard che la ospita. Questo permetterà ai possessori degli shard di fornire un'esperienza unica sull'istanza dell'Era che ospitano. (Inoltre, gli stati che i possessori degli shard cambieranno toccheranno solamente l'istanza che stanno ospitando e non toccherà gli stati di altre Ere, anche se si tratta della stessa Era)</p>

<p>(Pietra miliare campata in aria!) La Cyan Worlds creerà nuovi contenuti e storia. Questo potrebbe essere fatto dalla Cyan da sola o in congiunzione con le Gilde.</p>

<h3>Conferenza Stampa</h3>

<p>Per rispondere all'inevitabile inondazione di domande che nasceranno da questa mappa, la Cyan condurrà una conferenza stampa su <abbr class="acronym" title="Internet Relay Chat">IRC</abbr> (<i lang="en">Internet Relay Chat</i>) che inizierà intorno alle 18.00 di mercoledì 3 luglio (ora italiana).</p>

<p>Se non avete familiarità con l'<abbr class="acronym" title="Internet Relay Chat">IRC</abbr>, la Guild of Messengers (<i>Gilda dei Messaggeri</i>) ha impostato un gateway per rendere la vostra esperienza facile e piacevole. Visitate  <a href="http://rel.to/IRC">rel.to/IRC</a> e cliccate su "#cyanchat", e dopo un momento vi verrà chiesto di inserire il vostro nome. Inserite il nickname e premete "Connect", e questo è tutto quello che dovete fare. Non serve nessuna pre-registrazione o account.</p>

<p>Se siete veterani dell'<abbr class="acronym" title="Internet Relay Chat">IRC</abbr>, tutte le informazioni che vi serviranno per unirvi alla conferenza stampa sono mostrate sulla pagina <a href="http://rel.to/IRC">rel.to/IRC</a>.</p>

<p>Nota: Conversazioni che vedete arrivare da un utente chiamato "CC" sono incanalate in #cyanchat da un relay connesso a <a href="http://cho.cyan.com/chat/">CyanChat</a>, la chat room della Cyan. Per la chat di relay, il nome tra virgolette che segue "CC" è l'identificativo di colui che sta parlando.</p>

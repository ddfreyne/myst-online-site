<p>Shorah,</p>

<p>We hebben goed nieuws. GameTap en Cyan Worlds hebben een overeenkomst gesloten die de rechten voor Myst Online aan Cyan Worlds zou teruggeven! We zijn erg opgewonden, maar tegelijkertijd zijn er enkele hindernissen die genomen moeten worden. Cyan Worlds is momenteel niet volledig bezet. We zijn niet in zo'n positie dat we meer dan genoeg middelen en mensen hebben om MO snel en vol vuur terug te brengen. Maar we hebben een plan en we willen het graag doornemen met jullie - onze fans en onze achterban.</p>

<p>Wees er a.u.b. van bewust dat deze planning voorlopig is en kan veranderen, maar het is een beginpunt. Er is geen garantie dat we al deze mijlpalen kunnen volbrengen, maar ze zijn iets om te bespreken, bij te schaven en naar te streven. We moeten ook vermelden dat onderstaande planning zeer waarschijnlijk gepaard zal gaan met een minimale abonnementsprijs - iets in de richting van $25 (Amerikaanse dollars) voor zes maanden. (Dat getal is onderhevig aan wijzigingen.) We proberen hiermee geen winst te behalen in dit stadium, maar sommige kosten moeten wel worden gedekt. (Extra tarieven zouden van toepassing kunnen zijn voor toekomstige inhoud van Cyan, het beheren van een eigen server, etc.)</p>

<p>Je moet weten dat de planning geen nieuwe inhoud van Cyan met zich meebrengt op dit moment. Het plan is om ermee te beginnen het maken van inhoud, de "Kunst", aan jullie over te dragen. Daarbij zullen de gilden zelf beginnen om wat gezag uit te oefenen op het gebied van schrijven, controleren, goedkeuren, communiceren, etc..</p>

<p>Hou voorlopig de Myst Online: Uru Live fora in de gaten en doe mee. Dit zal een goede plek zijn om updates te vinden, zo ook de <i lang="en"><a href="http://www.guildofmessengers.com/">Guild of Messengers</a></i> en hun partners. Overweeg ook om lid te worden van één van de gilden.</p>

<p>En omdat we allemaal vonden dat we wel wat vrolijkheid konden gebruiken om de zweepslagen tegen te gaan van het alsmaar doodgaan en verrijzen van Myst Online, hebben we besloten om het verrijzingsplan tijdelijk Myst Online: Restauratie-experiment (<i><abbr class="acronym" title="Myst Online Restauratie-experiment">MORE</abbr></i>) te noemen, als in "We want MORE!"</p>

<p>Wederom bedankt voor al jullie steun!</p>

<p>Het <i><abbr class="acronym" title="Myst Online Restauratie-experiment">MORE</abbr></i>-team</p>

<h3>Planning</h3>

<p><i><abbr class="acronym" title="Myst Online Restauratie-experiment">MORE</abbr></i> servers zullen worden opgestart. Deze zullen worden gestuurd door Cyan en zullen draaien op machines die ofwel in het bezit zijn van Cyan ofwel door Cyan zijn erkend. De software en de spelinhoud zal zijn zoals het was toen Myst Online werd stopgezet op de servers van Gametap. Alle accounts en avatars van de GameTap servers zullen echter niet beschikbaar zijn en zullen opnieuw moeten worden aangemaakt.</p>

<p>Er zal wat reorganisatie plaatsvinden op MystOnline.com om de nieuwe richting van <i><abbr class="acronym" title="Myst Online Restauratie-experiment">MORE</abbr></i> van dienst te zijn. Inclusief de fora en het forumbereid.</p>

<p>Vrijgave van de 3DS Max Plasma plugins voor het maken van <i><abbr class="acronym" title="Myst Online Restauratie-experiment">MORE</abbr></i>-inhoud. Vrijgave van de broncode van de plugin (alleen) voor de <i lang="en"><a href="http://www.guildofwriters.com/">Guild of Writers</a></i>. Dit zal het maken van door fans gemaakte gereedschappen vergemakkelijken alsmede toestaan te gebruiken wat Cyan gebruikte voor het maken van inhoud voor Myst Online.</p>

<p>De <i lang="en">Guild of Maintainers</i> (in samenwerking met de <i lang="en">Guild of Writers</i>) zal fungeren als een tussenpersoon in het goedkeuren van door fans gemaakte inhoud voor <i><abbr class="acronym" title="Myst Online Restauratie-experiment">MORE</abbr></i>.</p>

<p>Methodes en processen opstellen voor het testen van door fans gemaakte <i><abbr class="acronym" title="Myst Online Restauratie-experiment">MORE</abbr></i>-inhoud. Hoe dit zal werken is nog niet bepaald, maar is cruciaal voor door fans gemaakte inhoud. Vervolgens zal er een proces gemaakt worden om inhoud, nadat het door de <i lang="en">Guild of Maintainers</i> is goedgekeurd en getest, door te sturen naar de hoofdserver om iedereen ervan te laten genieten.</p>

<p>Programma's vrijgeven voor enkele frontend servers om op door fans gerunde servers (frontend shards) te draaien. Deze servers zullen geregistreerd moeten worden bij de server van Cyan en zullen helpen om problemen met bandbreedte te verlichten. Deze frontend processen zullen beperkt worden tot gameservers en bestandsservers. Alle authenticatie en avatardatabases zullen nog steeds worden afgehandeld door Cyans servers. Op deze manier heeft een gebruiker maar één account nodig voor al zijn avatars, met welke frontend server zij ook maar verbinding maken. Feitelijk zal het binnengaan van frontend shards naadloos zijn voor de gebruiker en ze zouden misschien nooit weten (of zich erom bekommeren) op welke shard ze zitten.</p>

<p>Processen en programma-updates maken voor de frontend shards, zodat shardeigenaren specifieke versies van spelwerelden kunnen hosten (zoals een bepaalde buurt) en de staat van die versie kunnen controleren. Eindgebruikers zullen niets bijzonders hoeven te doen dan naar die Tijd te linken en ze zullen worden doorgestuurd naar de shard die hem host. Dit zal frontendshardeigenaren in staat stellen unieke ervaringen te verschaffen in de versie van de Tijd die zij hosten. (Trouwens, de staat van de veranderingen door de frontendshardeigenaar zal alleen de versie van de Tijd die zij zelf hosten beïnvloeden en niet de staat van andere Tijden, ook al gaat het om dezelfde Tijd.)</p>

<p>(Een mijlpaal nog ver buiten beeld!) Cyan Worlds zal nieuwe inhoud en verhalen maken. Dit zou door Cyan alleen kunnen gebeuren of in samenwerking met de gilden.</p>

<h3>Persconferentie</h3>

<p>Om de onvermijdelijke vloed aan vragen die opkomen naar aanleiding van deze planning te beantwoorden, zal Cyan een persconferentie houden via <abbr class="acronym" title="Internet Relay Chat">IRC</abbr> (Internet Relay Chat) die begint op donderdag 3 juli, 2008 om 9 uur 's ochtends <i lang="en">Pacific Daylight Time (Noon Eastern)</i>. (Zie a.u.b. <a href="http://timeanddate.com/">timeanddate.com</a> voor een lijst met internationale steden en tijden.)</p>

<p>Indien je niet bekend bent met <abbr class="acronym" title="Internet Relay Chat">IRC</abbr> heeft de <i lang="en">Guild of Messengers</i> een toegangsweg gemaakt om de ervaring gemakkelijk en plezierig te maken. Bezoek <a href="http://rel.to/IRC">rel.to/IRC</a> en klik op "#cyanchat" en na een ogenblik zal er om je naam worden gevraagd. Vul je bijnaam in en druk op "Connect" en dat is alles wat je hoeft te doen. Er is geen registratie vooraf of account nodig.</p>

<p>Als je een veteraan bent op het gebied van <abbr class="acronym" title="Internet Relay Chat">IRC</abbr>, dan staat alle informatie die je nodig zult hebben om de persconferentie bij te wonen vermeld op de pagina <a href="http://rel.to/IRC">rel.to/IRC</a>.</p>

<p>Noot: Gesprekken die je van een gebruiker "CC" ziet komen worden doorgestuurd naar #cyanchat vanuit <a href="http://cho.cyan.com/chat/"><i>CyanChat</i></a>, Cyans eigen chatroom. Voor doorgestuurde berichten geldt dat de naam in blokhaken achter "CC" de identiteit van de spreker is.</p>
